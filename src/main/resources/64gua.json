[
  {
    "position": "01",
    "name": "乾　",
    "symbol": "䷀",
    "lines": "111111",
    "deducibles": [
      "元亨。利贞。",
      "初九：潜龙勿用。",
      "九二：见龙在田，利见大人。",
      "九三：君子终日乾乾，夕惕若；厉，无咎。",
      "九四：或跃在渊，无咎。",
      "九五：飞龙在天，利见大人。",
      "上九：亢龙，有悔。",
      "用九：见群龙无首，吉。"
    ]
  },
  {
    "position": "02",
    "name": "坤　",
    "symbol": "䷁",
    "lines": "000000",
    "deducibles": [
      "元亨。利牝马之贞。君子有攸往，先迷后得，主利。西南得朋，东北丧朋。安贞，吉。",
      "初六：履霜，坚冰至。",
      "六二：直方大，不习无不利。",
      "六三：含章，可贞。或从王事，无成有终。",
      "六四：括囊，无咎无誉。",
      "六五：黄裳，元吉。",
      "上六：龙战于野，其血玄黄。",
      "用六：利永贞。"
    ]
  },
  {
    "position": "03",
    "name": "屯　",
    "symbol": "䷂",
    "lines": "100010",
    "deducibles": [
      "元亨，利贞。勿用有攸往，利建侯。",
      "初九：磐桓，利居贞，利建侯。",
      "六二：屯如邅如，乘马班如，匪寇婚媾，女子贞不字，十年乃字。",
      "六三：即鹿无虞，惟入于林中，君子几不如舍，往吝。",
      "六四：乘马班如，求婚媾，往，吉无不利。",
      "九五：屯其膏；小贞吉，大贞凶。",
      "上六：乘马班如，泣血涟如。"

    ]
  },
  {
    "position": "04",
    "name": "蒙　",
    "symbol": "䷃",
    "lines": "010001",
    "deducibles": [
      "亨。匪我求童蒙，童蒙求我。初筮告，再三渎，渎则不告。利贞。",
      "初六：发蒙，利用刑人，用说桎梏，以往吝。",
      "九二：包蒙吉，纳妇吉，子克家。",
      "六三：勿用取女，见金夫，不有躬，无攸利。",
      "六四：困蒙，吝。",
      "六五：童蒙，吉。",
      "上九：击蒙，不利为寇，利御寇,。"

    ]
  },
  {
    "position": "05",
    "name": "需　",
    "symbol": "䷄",
    "lines": "111010",
    "deducibles": [
      "有孚，光亨。贞吉，利涉大川。",
      "初九：需于郊，利用恒，无咎。",
      "九二：需于沙，小有言，终吉。",
      "九三：需于泥，致寇至。",
      "六四：需于血，出自穴。",
      "九五：需于酒食，贞吉。",
      "上六：入于穴，有不速之客三人来，敬之终吉。"
    ]
  },
  {
    "position": "06",
    "name": "讼　",
    "symbol": "䷅",
    "lines": "010111",
    "deducibles": [
      "有孚，窒，惕，中吉，终凶。利见大人，不利涉大川。",
      "初六：不永所事，小有言，终吉。",
      "九二：不克讼，归而逋，其邑人三百户无眚。",
      "六三：食旧德，贞厉，终吉。或从王事，无成。",
      "九四：不克讼，复即命渝，安贞吉。",
      "九五：讼，元吉。",
      "上九：或锡之鞶带，终朝三褫之。"
    ]
  },
  {
    "position": "07",
    "name": "师　",
    "symbol": "䷆",
    "lines": "010000",
    "deducibles": [
      "贞丈人吉，无咎。",
      "初六：师出以律，否臧，凶。",
      "九二：在师中吉，无咎；王三锡命。",
      "六三：师或舆尸，凶。",
      "六四：师左次，无咎。",
      "六五：田有禽，利执言，无咎。长子帅师，弟子舆尸，贞凶。",
      "上六：大君有命，开国承家，小人勿用。"
    ]
  },
  {
    "position": "08",
    "name": "比　",
    "symbol": "䷇",
    "lines": "000010",
    "deducibles": [
      "吉。原筮元永贞，无咎。不宁方来，后夫凶。",
      "初六：有孚，比之，无咎。有孚盈缶，终来有它，吉。",
      "六二：比之自内，贞吉。",
      "六三：比之匪人。",
      "六四：外比之，贞吉。",
      "九五：显比。王用三驱，失前禽，邑人不诫，吉。",
      "上六：比之无首，凶。"

    ]
  },
  {
    "position": "09",
    "name": "小畜",
    "symbol": "䷈",
    "lines": "111011",
    "deducibles": [
      "亨。密云不雨，自我西郊。",
      "初九：复自道，何其咎，吉。",
      "九二：牵复，吉。",
      "九三：舆说辐，夫妻反目。",
      "六四：有孚，血去惕出，无咎。",
      "九五：有孚挛如，富以其邻。",
      "上九：既雨既处，尚德载，妇贞厉，月几望，君子征凶。"
    ]
  },
  {
    "position": "10",
    "name": "履　",
    "symbol": "䷉",
    "lines": "110111",
    "deducibles": [
      "虎尾，不咥人，亨。",
      "初九：素履，往无咎。",
      "九二：履道坦坦，幽人贞吉。",
      "六三：眇能视，跛能履，履虎尾，咥人，凶。武人为于大君。",
      "九四：履虎尾，诉诉终吉。",
      "九五：夬履，贞厉。",
      "上九：视履考祥，其旋元吉。"
    ]
  },
  {
    "position": "11",
    "name": "泰　",
    "symbol": "䷊",
    "lines": "111000",
    "deducibles": [
      "小往大来，吉亨。",
      "初九：拔茅茹以其汇，征吉。",
      "九二：包荒。用冯河，不遐遗；朋亡。得尚于中行。",
      "九三：无平不陂，无往不复，艰贞无咎。勿恤其孚，于食有福。",
      "六四：翩翩，不富以其邻；不戒以孚。",
      "六五：帝乙归妹，以祉，元吉。",
      "上六：城复于隍，勿用师，自邑告命，贞吝。"
    ]
  },
  {
    "position": "12",
    "name": "否　",
    "symbol": "䷋",
    "lines": "000111",
    "deducibles": [
      "之匪人，不利君子贞，大往小来。",
      "初六，拔茅茹以其汇，贞吉。亨。",
      "六二，包承，小人吉，大人否。亨。",
      "六三，包羞。",
      "九四，有命，无咎，畴离祉。",
      "九五，休否，大人吉。其亡其亡，系于苞桑。",
      "上九，倾否，先否后喜。"

    ]
  },
  {
    "position": "13",
    "name": "同人",
    "symbol": "䷌",
    "lines": "101111",
    "deducibles": [
      "于野，亨。 利涉大川，利君子贞。",
      "初九：同人于门，无咎。",
      "六二：同人于宗，吝。",
      "九三：伏戎于莽，升其高陵，三岁不兴。",
      "九四：乘其墉，弗克，攻吉。",
      "九五：同人，先号啕而后笑。大师克相遇。",
      "上九：同人于郊，无悔。"
    ]
  },
  {
    "position": "14",
    "name": "大有",
    "symbol": "䷍",
    "lines": "111101",
    "deducibles": [
      "元亨。",
      "初九：无交害，匪咎，艰则无咎。",
      "九二：大车以载，有攸往，无咎。",
      "九三：公用亨于天子，小人弗克。",
      "九四：匪其彭，无咎。",
      "六五：厥孚交如，威如；吉。",
      "上九：自天佑之，吉无不利。"

    ]
  },
  {
    "position": "15",
    "name": "谦　",
    "symbol": "䷎",
    "lines": "001000",
    "deducibles": [
      "亨，君子有终。",
      "初六：谦谦君子，用涉大川，吉。",
      "六二：鸣谦，贞吉。",
      "九三：劳谦君子，有终吉。",
      "六四：无不利，㧑谦。",
      "六五：不富，以其邻，利用侵伐，无不利。",
      "上六：鸣谦，利用行师，征邑国。"
    ]
  },
  {
    "position": "16",
    "name": "豫　",
    "symbol": "䷏",
    "lines": "000100",
    "deducibles": [
      "利建侯行师。",
      "初六：鸣豫，凶。",
      "六二：介于石，不终日，贞吉。",
      "六三：盱豫，悔。迟有悔。",
      "九四：由豫，大有得。勿疑。朋盍簪。",
      "六五：贞疾，恒不死。",
      "上六：冥豫，成有渝，无咎。"
    ]
  },
  {
    "position": "17",
    "name": "随　",
    "symbol": "䷐",
    "lines": "100110",
    "deducibles": [
      "元亨。利贞。无咎。",
      "初九：官有渝，贞吉。出门交有功。",
      "六二：系小子，失丈夫。",
      "六三：系丈夫，失小子。随有求得，利居贞。",
      "九四：随有获，贞凶。有孚在道，以明，何咎。",
      "九五：孚于嘉，吉。",
      "上六：拘系之，乃从维之。王用亨于西山。"
    ]
  },
  {
    "position": "18",
    "name": "蛊　",
    "symbol": "䷑",
    "lines": "011001",
    "deducibles": [
      "元亨。利涉大川。先甲三日，后甲三日。",
      "初六：干父之蛊，有子考，无咎，厉终吉。",
      "九二：干母之蛊，不可贞。",
      "九三：干父之蛊，小有悔，无大咎。",
      "六四：裕父之蛊，往见吝。",
      "六五：干父之蛊，用誉。",
      "上九：不事王侯，高尚其事。"
    ]
  },
  {
    "position": "19",
    "name": "临　",
    "symbol": "䷒",
    "lines": "110000",
    "deducibles": [
      "元亨。利贞。至于八月有凶。",
      "初九：咸临，贞吉。",
      "九二：咸临，吉无不利。",
      "六三：甘临，无攸利。既忧之，无咎。",
      "六四：至临，无咎。",
      "六五：知临，大君之宜，吉。",
      "上六：敦临，吉无咎。"
    ]
  },
  {
    "position": "20",
    "name": "观　",
    "symbol": "䷓",
    "lines": "000011",
    "deducibles": [
      "盥而不荐，有孚颙若。",
      "初六：童观，小人无咎，君子吝。",
      "六二：窥观，利女贞。",
      "六三：观我生，进退。",
      "六四：观国之光，利用宾于王。",
      "九五：观我生，君子无咎。",
      "上九：观其生，君子无咎。"
    ]
  },
  {
    "position": "21",
    "name": "噬嗑",
    "symbol": "䷔",
    "lines": "100101",
    "deducibles": [
      "亨。利用狱。",
      "初九：屦校灭趾，无咎。",
      "六二：噬肤灭鼻，无咎。",
      "六三：噬腊肉，遇毒；小吝，无咎。",
      "九四：噬干胏，得金矢，利艰贞，吉。",
      "六五：噬干肉，得黄金，贞厉，无咎。",
      "上九：何校灭耳，凶。"
    ]
  },
  {
    "position": "22",
    "name": "贲　",
    "symbol": "䷕",
    "lines": "101001",
    "deducibles": [
      "亨。小利有攸往。",
      "初九：贲其趾，舍车而徒。",
      "六二：贲其须。",
      "九三：贲如濡如，永贞吉。",
      "六四：贲如皤如，白马翰如，匪寇婚媾。",
      "六五：贲于丘园，束帛戋戋，吝，终吉。",
      "上九：白贲，无咎。"
    ]
  },
  {
    "position": "23",
    "name": "剥　",
    "symbol": "䷖",
    "lines": "000001",
    "deducibles": [
      "不利。有攸往。",
      "初六：剥床以足，蔑贞凶。",
      "六二：剥床以辨，蔑贞凶。",
      "六三：剥之，无咎。",
      "六四：剥床以肤，凶。",
      "六五：贯鱼，以宫人宠，无不利。",
      "上九：硕果不食，君子得舆，小人剥庐。"
    ]
  },
  {
    "position": "24",
    "name": "复　",
    "symbol": "䷗",
    "lines": "100000",
    "deducibles": [
      "亨。出入无疾，朋来无咎。反复其道，七日来复，利有攸往。",
      "初九：不复远，无只悔，元吉。",
      "六二：休复，吉。",
      "六三：频复，厉无咎。",
      "六四：中行独复。",
      "六五：敦复，无悔。",
      "上六：迷复，凶，有灾眚。用行师，终有大败，以其国君，凶；至于十年，不克征。"
    ]
  },
  {
    "position": "25",
    "name": "无妄",
    "symbol": "䷘",
    "lines": "100111",
    "deducibles": [
      "元亨。利贞。其匪正有眚，不利有攸往。",
      "初九：无妄，往吉。",
      "六二：不耕获，不菑畬，则利有攸往。",
      "六三：无妄之灾，或系之牛，行人之得，邑人之灾。",
      "九四：可贞，无咎。",
      "九五：无妄之疾，勿药有喜。",
      "上九：无妄，行有眚，无攸利。"
    ]
  },
  {
    "position": "26",
    "name": "大畜",
    "symbol": "䷙",
    "lines": "111001",
    "deducibles": [
      "利贞，不家食吉，利涉大川。",
      "初九：有厉利已。",
      "九二：舆说輹。",
      "九三：良马逐，利艰贞。曰闲舆卫，利有攸往。",
      "六四：童牛之牿，元吉。",
      "六五：豮豕之牙，吉。",
      "上九：何天之衢，亨。"
    ]
  },
  {
    "position": "27",
    "name": "颐　",
    "symbol": "䷚",
    "lines": "100001",
    "deducibles": [
      "贞吉。观颐，自求口实。",
      "初九：舍尔灵龟，观我朵颐，凶。",
      "六二：颠颐，拂经，于丘颐，征凶。",
      "六三：拂颐，贞凶，十年勿用，无攸利。",
      "六四：颠颐吉，虎视眈眈，其欲逐逐，无咎。",
      "六五：拂经，居贞吉，不可涉大川。",
      "上九：由颐，厉吉，利涉大川。"

    ]
  },
  {
    "position": "28",
    "name": "大过",
    "symbol": "䷛",
    "lines": "011110",
    "deducibles": [
      "栋桡，利有攸往，亨。",
      "初六：藉用白茅，无咎。",
      "九二：枯杨生稊，老夫得其女妻，无不利。",
      "九三：栋桡，凶。",
      "九四：栋隆，吉。有它吝。",
      "九五：枯杨生华，老妇得其士夫，无咎无誉。",
      "上六：过涉灭顶，凶，无咎。"

    ]
  },
  {
    "position": "29",
    "name": "坎　",
    "symbol": "䷜",
    "lines": "010010",
    "deducibles": [
      "习坎，有孚维心，亨。行有尚。",
      "初六：习坎，入于坎窞，凶。",
      "九二：坎有险，求小得。",
      "六三：来之坎坎，险且枕，入于坎窞，勿用。",
      "六四：樽酒簋贰，用缶，纳约自牖，终无咎。",
      "九五：坎不盈，祗既平，无咎。",
      "上六：系用徽𬙊，寘于丛棘，三岁不得，凶。"

    ]
  },
  {
    "position": "30",
    "name": "离　",
    "symbol": "䷝",
    "lines": "101101",
    "deducibles": [
      "利贞。亨。畜牝牛，吉。",
      "初九：履错然，敬之无咎。",
      "六二：黄离，元吉。",
      "九三：日昃之离，不鼓缶而歌，则大耋之嗟，凶。",
      "九四：突如其来如，焚如，死如，弃如。",
      "六五：出涕沱若，戚嗟若，吉。",
      "上九：王用出征，有嘉折首，获其匪丑，无咎。"

    ]
  },
  {
    "position": "31",
    "name": "咸　",
    "symbol": "䷞",
    "lines": "001110",
    "deducibles": [
      "亨。利贞。取女吉。",
      "初六：咸其拇。",
      "六二：咸其腓，凶，居吉。",
      "九三：咸其股，执其随，往吝。",
      "九四：贞吉悔亡，憧憧往来，朋从尔思。",
      "九五：咸其脢，无悔。",
      "上六：咸其辅，颊，舌。"
    ]
  },
  {
    "position": "32",
    "name": "恒　",
    "symbol": "䷟",
    "lines": "011100",
    "deducibles": [
      "亨，无咎。利贞，利有攸往。",
      "初六：浚恒，贞凶，无攸利。",
      "九二：悔亡。",
      "九三：不恒其德，或承之羞，贞吝。",
      "九四：田无禽。",
      "六五：恒其德，贞，妇人吉，夫子凶。",
      "上六：振恒，凶。"
    ]
  },
  {
    "position": "33",
    "name": "遁　",
    "symbol": "䷠",
    "lines": "001111",
    "deducibles": [
      "亨。小利贞。",
      "初六：遁尾，厉，勿用有攸往。",
      "六二：执之用黄牛之革，莫之胜说。",
      "九三：系遁，有疾厉，畜臣妾吉。",
      "九四：好遁君子吉，小人否。",
      "九五：嘉遁，贞吉。",
      "上九：肥遁，无不利。"
    ]
  },
  {
    "position": "34",
    "name": "大壮",
    "symbol": "䷡",
    "lines": "111100",
    "deducibles": [
      "利贞。",
      "初九：壮于趾，征凶，有孚。",
      "九二：贞吉。",
      "九三：小人用壮，君子用罔，贞厉。羝羊触藩，羸其角。",
      "九四：贞吉悔亡，藩决不羸，壮于大舆之輹。",
      "六五：丧羊于易，无悔。",
      "上六：羝羊触藩，不能退，不能遂，无攸利，艰则吉。"
    ]
  },
  {
    "position": "35",
    "name": "晋　",
    "symbol": "䷢",
    "lines": "000101",
    "deducibles": [
      "康侯用锡马蕃庶，昼日三接。",
      "初六：晋如，摧如，贞吉。罔孚，裕无咎。",
      "六二：晋如，愁如，贞吉。受兹介福，于其王母。",
      "六三：众允，悔亡。",
      "九四：晋如鼫鼠，贞厉。",
      "六五：悔亡，失得勿恤，往吉无不利。",
      "上九：晋其角，维用伐邑，厉吉无咎，贞吝。"
    ]
  },
  {
    "position": "36",
    "name": "明夷",
    "symbol": "䷣",
    "lines": "101000",
    "deducibles": [
      "利艰贞。",
      "初九：明夷于飞，垂其翼。君子于行，三日不食，有攸往，主人有言。",
      "六二：明夷，夷于左股，用拯马壮，吉。",
      "九三：明夷于南狩，得其大首，不可疾贞。",
      "六四：入于左腹，获明夷之心，出于门庭。",
      "六五：箕子之明夷，利贞。",
      "上六：不明晦，初登于天，后入于地。"
    ]
  },
  {
    "position": "37",
    "name": "家人",
    "symbol": "䷤",
    "lines": "101011",
    "deducibles": [
      "利女贞。",
      "初九：闲有家，悔亡。",
      "六二：无攸遂，在中馈，贞吉。",
      "九三：家人嗃嗃，悔厉吉；妇子嘻嘻，终吝。",
      "六四：富家，大吉。",
      "九五：王假有家，勿恤。吉。",
      "上九：有孚威如，终吉。"
    ]
  },
  {
    "position": "38",
    "name": "睽　",
    "symbol": "䷥",
    "lines": "110101",
    "deducibles": [
      "小事吉。",
      "初九：悔亡，丧马勿逐，自复；见恶人无咎。",
      "九二：遇主于巷，无咎。",
      "六三：见舆曳，其牛掣，其人天且劓，无初有终。",
      "九四：睽孤，遇元夫，交孚，厉无咎。",
      "六五：悔亡，厥宗噬肤，往何咎。",
      "上九：睽孤， 见豕负涂，载鬼一车， 先张之弧，后说之弧，匪寇婚媾，往遇雨则吉。"
    ]
  },
  {
    "position": "39",
    "name": "蹇　",
    "symbol": "䷦",
    "lines": "001010",
    "deducibles": [
      "利西南，不利东北；利见大人，贞吉。",
      "初六：往蹇，来誉。",
      "六二：王臣蹇蹇，匪躬之故。",
      "九三：往蹇来反。",
      "六四：往蹇来连。",
      "九五：大蹇朋来。",
      "上六：往蹇来硕，吉；利见大人。"
    ]
  },
  {
    "position": "40",
    "name": "解　",
    "symbol": "䷧",
    "lines": "010100",
    "deducibles": [
      "利西南，无所往，其来复吉。有攸往，夙吉。",
      "初六：无咎。",
      "九二：田获三狐，得黄矢，贞吉。",
      "六三：负且乘，致寇至，贞吝。",
      "九四：解而拇，朋至斯孚。",
      "六五：君子维有解，吉；有孚于小人。",
      "上六：公用射隼，于高墉之上，获之，无不利。"
    ]
  },
  {
    "position": "41",
    "name": "损　",
    "symbol": "䷨",
    "lines": "110001",
    "deducibles": [
      "有孚，元吉。无咎，可贞，利有攸往。曷之用？二簋可用享。",
      "初九：已事遄往，无咎，酌损之。",
      "九二：利贞，征凶，弗损益之。",
      "六三：三人行，则损一人；一人行，则得其友。",
      "六四：损其疾，使遄有喜，无咎。",
      "六五：或益之，十朋之龟弗克违，元吉。",
      "上九：弗损益之，无咎，贞吉，利有攸往，得臣无家。"
    ]
  },
  {
    "position": "42",
    "name": "益　",
    "symbol": "䷩",
    "lines": "100011",
    "deducibles": [
      "利有攸往。利涉大川。",
      "初九：利用为大作，元吉，无咎。",
      "六二：或益之，十朋之龟弗克违，永贞吉。王用享于帝，吉。",
      "六三：益之用凶事，无咎。有孚中行，告公用圭。",
      "六四：中行，告公从。利用为依迁国。",
      "九五：有孚惠心，勿问元吉。有孚惠我德。",
      "上九：莫益之，或击之，立心勿恒，凶。"
    ]
  },
  {
    "position": "43",
    "name": "夬　",
    "symbol": "䷪",
    "lines": "111110",
    "deducibles": [
      "扬于王庭，孚号，有厉，告自邑，不利即戎，利有攸往。",
      "初九：壮于前趾，往不胜为咎。",
      "九二：惕号，莫夜有戎，勿恤。",
      "九三：壮于頄，有凶。君子夬夬，独行遇雨，若濡有愠，无咎。",
      "九四：臀无肤，其行次且。牵羊悔亡，闻言不信。",
      "九五：苋陆夬夬，中行无咎。",
      "上六：无号，终有凶。"
    ]
  },
  {
    "position": "44",
    "name": "姤　",
    "symbol": "䷫",
    "lines": "011111",
    "deducibles": [
      "女壮，勿用取女。",
      "初六：系于金柅，贞吉，有攸往，见凶，羸豕踟躅。",
      "九二：包有鱼，无咎，不利宾。",
      "九三：臀无肤，其行次且，厉，无大咎。",
      "九四：包无鱼，起凶。",
      "九五：以杞包瓜，含章，有陨自天。",
      "上九：姤其角，吝，无咎。"
    ]
  },
  {
    "position": "45",
    "name": "萃　",
    "symbol": "䷬",
    "lines": "000110",
    "deducibles": [
      "亨。王假有庙，利见大人，亨。利贞。用大牲吉，利有攸往。",
      "初六：有孚不终，乃乱乃萃，若号一握为笑，勿恤，往无咎。",
      "六二：引吉，无咎，孚乃利用禴。",
      "六三：萃如，嗟如，无攸利，往无咎，小吝。",
      "九四：大吉，无咎。",
      "九五：萃有位，无咎。匪孚，元永贞，悔亡。",
      "上六：赍咨涕洟，无咎。"
    ]
  },
  {
    "position": "46",
    "name": "升　",
    "symbol": "䷭",
    "lines": "011000",
    "deducibles": [
      "元亨，用见大人，勿恤，南征吉。",
      "初六：允升，大吉。",
      "九二：孚乃利用禴，无咎。",
      "九三：升虚邑。",
      "六四：王用亨于岐山，吉无咎。",
      "六五：贞吉，升阶。",
      "上六：冥升，利于不息之贞。"
    ]
  },
  {
    "position": "47",
    "name": "困　",
    "symbol": "䷮",
    "lines": "010110",
    "deducibles": [
      "亨，贞大人吉，无咎，有言不信。",
      "初六：臀困于株木，入于幽谷，三岁不见。",
      "九二：困于酒食，朱绂方来，利用亨祀，征凶，无咎。",
      "六三：困于石，据于蒺藜，入于其宫，不见其妻，凶。",
      "九四：来徐徐，困于金车，吝，有终。",
      "九五：劓刖，困于赤绂，乃徐有说，利用祭祀。",
      "上六：困于葛藟，于臲甈，曰动悔。有悔，征吉。"
    ]
  },
  {
    "position": "48",
    "name": "井　",
    "symbol": "䷯",
    "lines": "011010",
    "deducibles": [
      "改邑不改井，无丧无得，往来井。井汔，至亦未繘。井羸其瓶，凶。",
      "初六：井泥不食，旧井无禽。",
      "九二：井谷射鲋，瓮敝漏。",
      "九三：井渫不食，为我民恻，可用汲，王明，并受其福。",
      "六四：井甃，无咎。",
      "九五：井冽，寒泉食。",
      "上六：井收勿幕，有孚元吉。"
    ]
  },
  {
    "position": "49",
    "name": "革　",
    "symbol": "䷰",
    "lines": "101110",
    "deducibles": [
      "已日乃孚，元亨。利贞。悔亡。",
      "初九：巩用黄牛之革。",
      "六二：已日乃革之，征吉，无咎。",
      "九三：征凶，贞厉，革言三就，有孚。",
      "九四：悔亡，有孚改命，吉。",
      "九五：大人虎变，未占有孚。",
      "上六：君子豹变，小人革面，征凶，居贞吉。"
    ]
  },
  {
    "position": "50",
    "name": "鼎　",
    "symbol": "䷱",
    "lines": "011101",
    "deducibles": [
      "元吉，亨。",
      "初六：鼎颠趾，利出否，得妾以其子，无咎。",
      "九二：鼎有实，我仇有疾，不我能即，吉。",
      "九三：鼎耳革，其行塞，雉膏不食，方雨亏悔，终吉。",
      "九四：鼎折足，覆公𫗧，其形渥，凶。",
      "六五：鼎黄耳金铉，利贞。",
      "上九：鼎玉铉，大吉，无不利。"
    ]
  },
  {
    "position": "51",
    "name": "震　",
    "symbol": "䷲",
    "lines": "100100",
    "deducibles": [
      "亨。震来虩虩，笑言哑哑。震惊百里，不丧匕鬯。",
      "初九：震来虩虩，后笑言哑哑，吉。",
      "六二：震来厉，亿丧贝，跻于九陵，勿逐，七日得。",
      "六三：震苏苏，震行无眚。",
      "九四：震遂泥。",
      "六五：震往来厉，亿无丧，有事。",
      "上六：震索索，视矍矍，征凶。震不于其躬，于其邻，无咎。婚媾有言。"
    ]
  },
  {
    "position": "52",
    "name": "艮　",
    "symbol": "䷳",
    "lines": "001001",
    "deducibles": [
      "艮其背，不获其身，行其庭，不见其人，无咎。",
      "初六：艮其趾，无咎，利永贞。",
      "六二：艮其腓，不拯其随，其心不快。",
      "九三：艮其限，列其夤，厉熏心。",
      "六四：艮其身，无咎。",
      "六五：艮其辅，言有序，悔亡。",
      "上九：敦艮，吉。"
    ]
  },
  {
    "position": "53",
    "name": "渐　",
    "symbol": "䷴",
    "lines": "001011",
    "deducibles": [
      "女归吉，利贞。",
      "初六：鸿渐于干，小子厉，有言，无咎。",
      "六二：鸿渐于磐，饮食衎衎，吉。",
      "九三：鸿渐于陆，夫征不复，妇孕不育，凶；利御寇。",
      "六四：鸿渐于木，或得其桷，无咎。",
      "九五：鸿渐于陵，妇三岁不孕，终莫之胜，吉。",
      "上九：鸿渐于逵，其羽可用为仪，吉。"
    ]
  },
  {
    "position": "54",
    "name": "归妹",
    "symbol": "䷵",
    "lines": "110100",
    "deducibles": [
      "征凶，无攸利。",
      "初九：归妹以娣，跛能履，征吉。",
      "九二：眇能视，利幽人之贞。",
      "六三：归妹以须，反归以娣。",
      "九四：归妹愆期，迟归有时。",
      "六五：帝乙归妹，其君之袂，不如其娣之袂良，月几望，吉。",
      "上六：女承筐无实，士刲羊无血，无攸利。"
    ]
  },
  {
    "position": "55",
    "name": "丰　",
    "symbol": "䷶",
    "lines": "101100",
    "deducibles": [
      "亨。王假之，勿忧，宜日中。",
      "初九：遇其配主，虽旬无咎，往有尚。",
      "六二：丰其蔀，日中见斗，往得疑疾，有孚发若，吉。",
      "九三：丰其沛，日中见昧，折其右肱，无咎。",
      "九四：丰其蔀，日中见斗，遇其夷主，吉。",
      "六五：来章，有庆誉，吉。",
      "上六：丰其屋，蔀其家，窥其户，阒其无人，三岁不见，凶。"
    ]
  },
  {
    "position": "56",
    "name": "旅　",
    "symbol": "䷷",
    "lines": "001101",
    "deducibles": [
      "小亨，旅贞吉。",
      "初六：旅琐琐，斯其所取灾。",
      "六二：旅即次，怀其资，得童仆贞。",
      "九三：旅焚其次，丧其童仆，贞厉。",
      "九四：旅于处，得其资斧，我心不快。",
      "六五：射雉一矢亡，终以誉命。",
      "上九：鸟焚其巢，旅人先笑后号啕。丧牛于易，凶。"
    ]
  },
  {
    "position": "57",
    "name": "巽　",
    "symbol": "䷸",
    "lines": "011011",
    "deducibles": [
      "小亨。利攸往。利见大人。",
      "初六：进退，利武人之贞。",
      "九二：巽在床下，用史巫纷若，吉无咎。",
      "九三：频巽，吝。",
      "六四：悔亡，田获三品。",
      "九五：贞吉悔亡，无不利。无初有终，先庚三日，后庚三日，吉。",
      "上九：巽在床下，丧其资斧，贞凶。"
    ]
  },
  {
    "position": "58",
    "name": "兑　",
    "symbol": "䷹",
    "lines": "110110",
    "deducibles": [
      "亨。利贞。",
      "初九：和兑，吉。",
      "九二：孚兑，吉，悔亡。",
      "六三：来兑，凶。",
      "九四：商兑，未宁，介疾有喜。",
      "九五：孚于剥，有厉。",
      "上六：引兑。"
    ]
  },
  {
    "position": "59",
    "name": "涣　",
    "symbol": "䷺",
    "lines": "010011",
    "deducibles": [
      "亨。王假有庙，利涉大川，利贞。",
      "初六：用拯马壮，吉。",
      "九二：涣奔其机，悔亡。",
      "六三：涣其躬，无悔。",
      "六四：涣其群，元吉。涣有丘，匪夷所思。",
      "九五：涣汗其大号，涣王居，无咎。",
      "上九：涣其血，去逖出，无咎。"
    ]
  },
  {
    "position": "60",
    "name": "节　",
    "symbol": "䷻",
    "lines": "110010",
    "deducibles": [
      "亨。苦节不可贞。",
      "初九：不出户庭，无咎。",
      "九二：不出门庭，凶。",
      "六三：不节若，则嗟若，无咎。",
      "六四：安节，亨。",
      "九五：甘节，吉；往有尚。",
      "上六：苦节，贞凶，悔亡。"
    ]
  },
  {
    "position": "61",
    "name": "中孚",
    "symbol": "䷼",
    "lines": "110011",
    "deducibles": [
      "豚鱼吉，利涉大川，利贞。",
      "初九：虞吉，有他不燕。",
      "九二：鸣鹤在阴，其子和之，我有好爵，吾与尔靡之。",
      "六三：得敌，或鼓或罢，或泣或歌。",
      "六四：月几望，马匹亡，无咎。",
      "九五：有孚挛如，无咎。",
      "上九：翰音登于天，贞凶。"
    ]
  },
  {
    "position": "62",
    "name": "小过",
    "symbol": "䷽",
    "lines": "001100",
    "deducibles": [
      "亨。利贞。可小事，不可大事。飞鸟遗之音，不宜上宜下，大吉。",
      "初六：飞鸟以凶。",
      "六二：过其祖，遇其妣；不及其君，遇其臣；无咎。",
      "九三：弗过防之，从或戕之，凶。",
      "九四：无咎，弗过遇之。往厉必戒，勿用永贞。",
      "六五：密云不雨，自我西郊，公弋取彼在穴。",
      "上六：弗遇过之，飞鸟离之，凶，是谓灾眚。"
    ]
  },
  {
    "position": "63",
    "name": "既济",
    "symbol": "䷾",
    "lines": "101010",
    "deducibles": [
      "亨。小利贞。初吉终乱。",
      "初九：曳其轮，濡其尾，无咎。",
      "六二：妇丧其茀，勿逐，七日得。",
      "九三：高宗伐鬼方，三年克之，小人勿用。",
      "六四：𦈡有衣袽，终日戒。",
      "九五：东邻杀牛，不如西邻之禴祭，实受其福。",
      "上六：濡其首，厉。"
    ]
  },
  {
    "position": "64",
    "name": "未济",
    "symbol": "䷿",
    "lines": "010101",
    "deducibles": [
      "亨。小狐汔济，濡其尾，无攸利。",
      "初六：濡其尾，吝。",
      "九二：曳其轮，贞吉。",
      "六三：未济，征凶，利涉大川。",
      "九四：贞吉，悔亡，震用伐鬼方，三年有赏于大国。",
      "六五：贞吉，无悔，君子之光，有孚，吉。",
      "上九：有孚于饮酒，无咎，濡其首，有孚失是。"
    ]
  }
]